1577-78] esaon Boon Δ 313

cancellarius fideliter exigat ipse eandem de proprio super compotum
generalem ciste communis persolvat et hec concessio vestra pro statuto
habeatur Dies assignati festum Natalis Domini Pasce Ascentionis
Pentecostes Trinitatis Michaelis et Omnium Sanctorum magna com-
mitia nundine divi Johannis et Sturbrigienses et dies initi regni
domine Regine Elizabethe

Conceditur 24 Januarii cum dies ad philosophicam disputacionem per
statutum assignati non sufficiunt inceptoribus in artibus hoc anno vt
disputaciones fiant diebus Veneris et Saturni in philosophicis scholis
ab hora nona vsque ad vndecimam presente altero procuratorum et
ex bedellis vno qui pridie saltem eiusdem diei ordinarios lectores
in publicis scholis premoneat future disputacionis

Conceditur 31 J anuarii cum celum sit valde intemperatum et pestis indies
magis et magis crescat et multe platee huius oppidi ita fede habeantur
vt scholaribus tutus ad scholas publicas non sit aditus et regressus vt
lectiones disputaciones conciones et cetera scholastica exercitia publica
in scholis publicis intermittantur et cessent vsque ad quintum diem
Martii proximi quo die comitia bacchalaureorum consueto more et
forma celebrabuntur Ita tamen vt singula collegia privatis in edibus
et domi lectiones locos communes problemata et omnimodas disputa-
ciones omniaque et singula alia scholastica exercitia ad que alioqui
per statuta sua tenentur diligenter observent Et disputationes
magistrorum philosophice in scholis publicis interim faciende pro
factis censeantur quoad magistros qui interea temporis disputarent
sic vt bedellis collectam solitam persolvant

Conceditur 14 Martii quum dies ad philosophicam disputacionem assignati f. 125 a
non sufficiunt incepturis in artibus vt quolibet die profesto alia dispu-
tacio fiat in scholis dialecticis ab hora prima post meridiem vsque ad
tertiam presente altero procuratorum et bedello qui premoneat prc-
lectores eiusdem disputacionis

Conceditur 19 Martii vt magistri doctores Hawsord Harvy et Legg sint
iudices delegati in causa appellacionis Isabelle Culton sic quod maior
pars eorum decreverit infra tempus per statutum limitatum id ratum
sit

Quum sepenumero peticiones (quas gratias nuncupamus) pro gradibus
scholasticis et aliis academie beneflciis consequendis in senatu pro-
ponuntur quas earundem candidati postea non satis grato auimo
interpretantes vel nou agnoscunt vel omnino rejiciunt vnde apud
vulgus academia male audit et non parva ignominie labe aspergitur
Placet vobis vt qui deinceps huiusmodi peticionem capiti senatus
proponendam curaverit aut subscripserit sub vinculo iuramenti prius
vniuersitati prestiti publico erario viginti solidos persolvere teneatur
ad manus dominorum procuratorum infra octo dies postquam consti-
terit candidatum aut nolle aut per temporis decursum non posse
huiusmodi gratiis gaudere Et hec concessio pro statuto habeatur et
observetur Concessa 18 J unii 1578 ’

